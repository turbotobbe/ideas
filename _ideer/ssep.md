---
layout: default
title: SSEP
description: Svenska Sol Energi Parker
author:
  name: Thobias Bergqvist
  mail: thobias.bergqvist@sparti.se
---

**En 100 MW solenergipark i varje svensk kommun.**
Idén är att införa elproduktion via solenergi på en industiell nivå.
Detta genom ett bra sammarbete med sveriges kommuner, långsiktiga lån från bankerna, och en reproducerbar projektmodell.
Kan vi bidra med 10% av Sveriges årliga elproduktion mha solenergi inom några år?

## Bakgrund
Priset på solcellspaneler har sjunkit och nu planat ut samtidigt som effektiviteten ständigt blir bättre och bättre.
Detta gör att solcellsparker har blivit en ekonomiskt fungerande lösning på elproduktion.
Det börjar byggas mer och mer solcellsparker, men tittar man på de största i Sverige så är dom helt enkelt inte stora nog, eller för den delen tillräckligt många, för att de på allvar ska bidra till ett förbättrat klimat.
2019 stod solkraft för 0,5% av sveriges elproduktion. (Källa: [scb](https://www.scb.se/hitta-statistik/sverige-i-siffror/miljo/elektricitet-i-sverige/))
Det sätt som man bygger parker på är inte skalbart, då man utgår från ett visst område och projekterar bara denna site.

## Lösningen
Först och främst måste vi göra större parker. De 5 största parkerna i Sverige ligger på ca 3-14 MW (Källa: [solcellskollen](https://www.solcellskollen.se/blogg/sveriges-storsta-solcellspark-har-invigts-samtidigt-som-planer-for-annu-storre-parker-smids)).
Vi ska bygga parker i storleken 100 MW (eller 100 GWh per år). 
Då kan vi pressa priserna och producera el som gör skillnad för Sverige.
Vi ska göra en projektmodell som vi sedan kan återanvända.
Sedan ska vi samarbeta med Sveriges kommuner för att göra lokalt anpassade lösningar.
Kommunerna vet bäst vad som passar dem och kan arrendera ut mark till oss.

Ett mål är att ha en park i varje Svensk kommun. Då skulle vår lösning spela en viktig roll i Sveriges omställning.
En del små kommuner kanske inte har plats, men å andra sidan finns det stora kommuner som har plats för flera parker.
Om häften av sveriges kommuner är med kan vi få till upp emot 14 TWh vilket skulle motsvara nästan 9% av sveriges produktion.
Då gör vi faktiskt en påtaglig skillnad och bidrar på ett väsentligt sätt till omställningen.

## Modellen
Det är några olika delar som måste finnas på plats för att bygga en solenergipark.
* Den ska bekostas
* Den ska vara någonstans.
* Den ska byggas.
* Den ska betalas av.

Nedan är en beskrivning av de olika delarna. Den är inte på något sätt färdig, men ger en fingervisning om vad vi vill.
Det första som behöver göras är en mer noggrannare analys och skaffa mer kunskap inom området, men det här duger gott för att diskutera ett genomförande.

## Storlek
Först måste vi reda ut några siffror.
Vi utgår från Sveriges största solcellspark i Strängnäs.
Sen skalar vi upp den till den storlek vi siktar på. alltså 100 GWh per år.
I tabellen nedan har vi även tagit med ett exempel på en 100 hektar (1 km^2) park för att få en känsla för vad vi pratar om.

|                    | Strängnäs | 100 Ha  | 100 GWh |
| :--                | --:       | --:     | --:     |
| Paneler            | 41  600   | 119 000 | 320 000 |
| Installerad Effekt | 14  MW    |  40 MW  |  108 MW |
| Genererad effekt   | 13  GWh   |  37 GWh | 100 GWh |
| Area               | 35  Ha    | 100 Ha  |  269 Ha |
| Pris               | 100 mkr   | 286 mkr | 769 mkr |

Källa: [energi-engagemang](https://www.energiengagemang.se/solceller/solcellsparker/hsb-solcellspark/)

Solcellsparken i Linköping, som är Sveriges näst största med sin 12 MW installerade effekt, har 30 000 panel på en yta av 13 Ha.
Om man istället räknar med Linköpingsparken så skulle en 100 MW park behöva drygt 100 Ha. Alltså i runda slängar 1 MW / Ha.
En rimlig lösning kanske ligger någonstans mellan dessa areor.

Källa: [tekniska verken](https://www.tekniskaverken.se/om-oss/verksamheten/solenergi2/sveriges-storsta-solcellspark-byggs-i-linkoping/)

## Intäkter
När man ska sälja sin el finns det två sätt.
* Den gemensamma elmarknaden [NordPool](https://www.nordpoolgroup.com/)
* Försäljning av PPA (Power Purchase Agreement)

Antingen säljer man den till på elmarknaden till "spotpris".
Det betyder att man konkurrerar med alla andra elleverantörer på elmarknaden.
Priset styrs av efterfrågan och i dagsläget verkar den ligga på 40 öre/kWh. (Källa [elpriser24](https://elpriser24.se/spotpris/))
Om man ska sia om framtiden och elens betydelse så tror vi att priset kommer att öka kommande år. Det är dock en ren gissning och en välkommen bonus för oss om den inträffar.

Det här är det sätt som är minst lönsamt, men också det alternativ som är garanterat eftersom man alltid kan sälja till den här marknaden.
Därför bygger vi vår modell på dessa siffror, och om vi lyckas sälja PPA:er istället så kommer kalkylen bara se bättre ut.
Lite olika scenarior ser ut så här för en 100 GWh park.

| Spotpris | Avkastning per år | Del av kostnad | Avbetalat efter |
| :-- | --: | --: | --: |
| 20 öre | 20 mkr | 2,6 % | 38 år |
| 40 öre | 40 mkr | 5.2 % | 20 år |
| 60 öre | 60 mkr | 7,8 % | 13 år |
| 80 öre | 80 mkr | 10,4 % | 10 år |

Det andra sättet är så kallade PPA. Det går ut på att man säljer elen till en aktör, ett företag eller liknande, till ett fastpris över lång tid.
I utbyte får aktören grön el och lättare att förutse elkostnader.
Med detta sätt kan man ta ut ett högre pris för elen, men man måste då ha aktörer som vill vara med, och det är inget man kan räkna med.
En stor fördel med detta sätt, både för oss och aktören, är att man kan förutse kostnader/intäkter mycket bättre än på den fluktuerande elmarknaden.

Utöver att betala av själva kostnaden för en park så måste man även ta med i beräkningen att banker vill ha ränta och investerare vill ha avkastning.

En sådan här park är alltså avbetald på kanske 20 år.
Helt utan bidrag eller subventioner från varken regeringen eller andra aktörer. 
Eftersom vi anser att risken att inte få avkastning i ett sådant här projekt är liten bör det vara möjligt att hitta lån/investeringar till relativt låga räntor/avkastningskrav.

Den här modellen bör dessutom vara helt ok att skala upp från 1 park till 10 eller 100 parker.
Det är en stor initial kostnad som betalas av allt eftersom och det behöver inte vara några stora variationer från en park till en annan när det kommer till den ekonomiska modellen.

## Pengar
Så vem ska då betala för hela kalaset.
Ja, eftersom det handlar om ganska mycket pengar så är det i princip bara banker och väldigt stora investerare som är kandidater.

Vi föredrar banker då dessa inte har samma krav på hög avkastning som andra investerare. En bank är förmodligen ganska nöjd om den får kontinuerligt ränta över lång tid på ett stort kapital och gillar projekt med låg risk i. Precis det som vi försöker skapa.

Parken i Linköping byggdes dels med kapital från [Infranode](https://infranode.se/) som skulle kunna vara en annan kandidat. Deras syfte är just att investera i denna nyp av infrastruktur. Det kanske finns andra liknande investerare också, vilka kan vara värt att titta närmare på. Förmodligen vill dock denna typ av investerare se någon typ av kortsiktigare avkastning på sin investering. Något som kanske ställer till det för vår kalkyl.

Generellt kan man väll säga att det här projektet inte har några ambitioner på att ge ekonomisk avkastning i närtid. Vi gör detta av klimatskäl och är helt ok med att ha lång tidshorisont på budgeten. Det hör dock till god ekonomi att se till att betala sina skulder, vilket vi absolut måste och ska göra enligt avbetalningsplanerna som fastslås.
Vi vill helt enkelt låna massa pengar nu, bygga parker som bara står och producerar el och sakteliga betala av det vi har lånat.
Kan vi sen förbättra det här upplägget med PPA eller bättre villkor på lånen/investeringarna så ska vi absolut göra det. Men inte på bekostnad av vårt huvudmål.

Några som vi absolut skall erbjuda PPA:er är de kommuner som låter oss bygga parker hos dem och även de banker vi ska prata med.
Utöver det så kanske det skulle kunna gå att prata med olika elbolag.

## Risker
Vad är egentligen riskerna i det här projektet.

Normal skulle man kunna nämna att råvaran inte längre är tillgänglig, vilket skulle motsvara att solen inte längre kommer lysa.
Det behöver vi inte oroa oss för på många miljarder år.

En annan risk skulle vara att man inte kan sälja det man producerar.
Men eftersom det finns en gemensam marknad där man alltid kan sälja till så är även denna risk minimal.
I den här risken innefattar även att efterfrågan försvinner, vilket vi ser som högst osannolikt.

Vi kommer inte heller ha något svinn i form av lagerproblem eller skillnader i tillverkning och konsumtion.
Helt enkelt pga att det ända vi gör är att samla in den näst intill oändliga resursen och säljer den direkt till en omättlig marknad.

Den risk vi ser är att elpriset dyker så att vi inte kan betala våra lån.
Inte särskillt troligt heller, men den här risken är iaf på riktigt.

Den stora risken är att vi inte får engagemang,
dvs banker och investerare vill inte långa ut eller investera,
eller att kommuner inte nappar på ideen så att vi inte har någon stans att bygga.
I båda fallen kan vi inte driva projeket men detta kommer vi veta tidigt så vi kan avbryta innan vi investerat för mycket tid och pengar.

Den största risken är nog att banker av olika anledningar inte kan eller vill låna ut så mycket pengar som behövs i den modell vi har.
Här skulle en tänkbar lösning kunna vara att regeringen går in som garant för lånet.
Hur det går till vet vi inget om, men principen bör vara samma som vid andra lån.
Det kostar inget för regeringen så länge allt går som vi tänker.
Vi tycker att det här faktiskt vore lockande inför stundande val att partier kan skylta med att dom backar det här klimatprojektet.

## Samarbete
När det kommer till platser för dessa parker så är vår idé att ha ett gediget samarbete med sveriges kommuner.
Tanken är att det är på kommunnivå som man kan ta beslut om var det skulle vara lämpligt att placera dessa parker.
Dessutom täcker kommunerna hela sveriges yta vilket gör att vi får en bra helhetsbild över solenergipotensial i Sverige.
Förhoppningen är att kommunerna har mark som vi kan få ställa våra parker på istället för att vi ska köpa mark av privata aktörer.

Kommunerna får aggera experter på sin ort. Dessutom har många kommuner redan en uttalad miljö/klimat samordnare.
Denne bör vara rätt person att samarbeta med och antagligen ser en sån person fördelarna och möjligheterna med att bygga en park i dennes kommun.
Alla kommuner rapporterar ju idag sitt klimatarbete till regeringen och det här skulle kunna vara en bra insats som dom kan driva på, eller iaf släppa igenom.

Vi vill dock inte utnyttja detta samarbete.
Många kommuner verkar ha det svårt att få ihop sin ekonomi, så det vi erbjuder måste vara kostnadsfritt för kommunerna.
Det kan t.o.m. vara så att vi måste arrendera den mark som parken ska stå på.
I så fall får det räknas in i budgeten, men helst ser vi att vi får tillgång till mark i utbyte mot att kommunen hjälper till i Sveriges klimatanpassningsarbete.

Något att ha i åtanke är att vi inte ska skada andra miljövärden.
Med det menas att vi t.ex. inte ska skövla en massa skog för att sätta upp solcellspaneler.
Tvärtom ska vi försöka utnyttja de ytor som inte är attraktiva för andra.
Så länge panelerna kan stå i solen så har vi inte särskillt höga krav på platsen.
Inga människor kommer t.ex. behöva vistas på platsen till vardags.

## Extra positivt
Som bonus när man sätter upp en sån här park är att man får ett relativt skyddat område av betydande storlek.
Där kan man bedriva diverse olika miljö- och klimatfrämjande projekt.

Som exempel kan man låta marken bli en vildäng där insekter och bin kan frodas och främja artrikedom, pollinering och liknande.
Kanske kan det vara intressant för små fåglar eller sorkar att bygga sina bon här.
Andra alternativ kan vara att bygga bon för rovfåglar som gillar att vara långt upp i stolpar, eller varför inte samarbeta med SMHI och sätta upp meteorologiska stationer i parkerna.
Redan idag bedriver SLU projekt i befintliga parken.

Ja, återigen så tror vi att kommunerna är experterna som kan ha egna små projekt lämpliga att bedrivas här.
Det finns säkert massa bra saker man kan göra i kombination med solceller och det får vi hoppas att kommunerna ser som lite extra positivt i projektet.

## Byggnation
Så vad återstår då om vi har fått lånelöften och platslöften.
Jo, det ska byggas en solcellspark.
Här verkar det finns några olika bolag som erbjuder sig att bygga parker. Några exempel:
* [energi-engagemang](https://www.energiengagemang.se/)
* [sveasolar](https://sveasolar.com/se/solpark/)
* [alight](https://www.alight-energy.com/sv)

Om vi ska klara av att bygga många parker parallellt så gäller det att vi väljer ett bolag som erbjuder en helhetslöstning.
Sveasolar erbjuder t.ex. ett helhetskoncept så här:

> **Konstruktion**
> 
> Fullständig installation av solparken, vi sköter allt, från ansökningsprocess till implementation.
> 
> **Driftsättning**
>
> Vi underhåller och övervaka din park under hela dess livslängd.

Det kanske inte är den mest ekonomiska lösningen, men får det plats i budgeten så kan det vara värt att experterna tar hand om hela projekteringen.

## Framtiden
Låt oss fundera en sekund på vad som skulle hända om vi sjösatte det här projektet.

* Någon månad av grundarbete där vi läser på mer om ämnet, vilka aktörerna är och hur en budget skulle se ut.
* Be om lånegarantier från regeringen om vi väljer att försöka oss på det.
* Jobba på att få lånelöfte från banker och liknande.
* Utskick till alla sveriges kommuner där ett förslag på upplägg ges.
* Någon månad av diskussioner ang detaljer som kommunerna kan tänkas ha.
* När en kommun vill vara med ordnar vi med en detaljerad plan för införandet i samarbete med kommunen, byggaren och banken.
* Skriva på när alla är nöjda.
* Beställa parkbyggnation av leverantörer.
* Efter upp till ett halvår är parken igång och rullar på automatiskt i 30 år.

Det skulle bli en del arbete tills parkerna är på plats men sen rullar det på i princip av sig själv.
Förmodligen skulle det behövas anställas någon/några personer för att driva allt, men någon stor organisation behövs nog inte.
Redan efter att första parken är underskriven har vi förmodligen ekonomiskt utrymme att anställa de som ev. behövs.

Även om det är stora pengar det handlar om så behöver det nödvändigtvis inte vara särskillt tidskrävande.
Vi vill att merparten av de parker som kommer byggas skall vara operationella inom 2 år.
Att det inte tar längre tid är ganska viktigt.
I förlängningen vill vi nämligen göra detta i länder som är större elproducenter än Sverige, och framförallt länder som bränner mycket kol, och då är det väldigt viktigt att vi kan visa upp vad vi gjort i Sverige som ett bra och effektigt exempel.

Låt oss bara leka med tanken för en sekund, att vi gör om 10% av Kinas kolbaserad elproduktion till solkraft. Ja, drömma är gratis har jag hört...

---

## Frågor som behöver besvaras
* Finns det övriga kostnader?
  - Vem betalar om en panel går sönder genom åren?
  - Finns det underhåll/driftkostnader?
  - Kommer personalkostnader äta upp vinsten?
* Är det vettigt att ha solcellsparker i norr där solen skiner bara halva året?
* Hur mycket mark sitter kommunerna på?
  - Skulle de inte hellre använda det till att bygga bostäder?
* Är det inte kommunpolitiker som bestämmer hur mark används?
  - brukar inte det ta typ 20 år innan de bestämmer något?
* hur börjar man? (Bankerna vill nog att kommunerna är med först. Kommunerna vill veta att bankerna är villiga att investera. Moment 22.)
* Klarar solcellsbolagen av sådana stora projekt?
* Finns det tekniska begränsningar när man trycker in sådana stora mängder el i gridet?
