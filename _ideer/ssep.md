---
layout: default
title: SSEP
description: Svenska Sol Energi Parker
author:
  name: Thobias Bergqvist
  mail: thobias.bergqvist@sparti.se
---

**Varje svensk kommun ska få en solcellspark på 100 MW.**
Idén är att införa elproduktion via solenergi på en industiell nivå.
Detta genom ett bra sammarbete med sveriges kommuner, långsiktiga lån från bankerna, och en reproducerbar projektmodell.
Kan vi täcka 10% av Sveriges årliga elkonsumtion mha solenergi inom några år?

## Bakgrund
Priset på solcellspaneler har sjunkit och nu planat ut samtidigt som effektiviteten ständigt blir bättre och bättre.
Detta gör att det har blivit en ekonomiskt fungerande lösning på elproduktion.
Det börjar iofs byggas mer och mer solcellsparker, men tittar man på de största i Sverige så är dom helt enkelt inte stora nog, eller för den delen tillräckligt många, för att de på allvar ska bidra till ett förbättrat klimat.
2019 stod solkraft för 0,5% av sveriges elproduktion.
Det sätt som man bygger parker på är inte heller skalbart, då man utgår från ett visst område och projekterar bara denna site.

## Lösningen
Först och främst måste vi göra större parker. Den 5 största parkerna i Sverige ligger på ca 10-20 MW. Vi ska bygga parker i storleken 100MW (eller 100 GWh per år). 
Då kan vi pressa priserna och producera el som gör skillnad för Sverige.
Vi ska göra en projektmodell som vi sedan kan återanvända.
Sedan ska vi samarbeta med Sveriges kommuner för att se till olika lokala lösningar.
Kommunerna vet bäst vad som passar dem och kan arrendera ut mark till oss.
Ett mål är att ha en park i varje Svensk kommun. Då skulle vår lösning spela en viktig roll i Sveriges omställning.
Om häften av sveriges kommuner är med kan vi få till upp emot 14TWh vilket skulle motsvara upp emot 9% av sveriges produktion.
Då gör vi faktiskt en påtaglig skillnad.

## Modellen
Det är några olika delar som måste finnas på plats för att bygga en solenergipark.
* Den ska bekostas
* Den ska vara någonstans.
* Den ska byggas.
* Den ska betalas av.

## Storlek
Först måste vi reda ut några siffror.
Vi utgår från Sveriges största solcellspark i Strängnäs och sen skalar vi upp den till den storlek vi siktar på. alltså 100GWh per år.
I tabellen nedan har vi även tagit med ett exempel på parker som är 1 hektar (1 km^2) stora för att få en känsla för vad vi pratar om.

| Park | Strängnäs | 1 km^2 | 100GWh |
| :-- | --: | --: | --: |
| Paneler | 41 600 | 119 000 | 320 000|
| Installerad Effekt | 40 MW | 14 MW | 108 MW |
| Genererad effekt | 37 MWh | 13 GWh | 100 GWh |
| Area | 35 Ha | 100 Ha | 269 Ha |
| Pris | 100 mkr | 286 mkr | 769 mkr |

Solcellsparken i Linköping, som är Sveriges näst största med sin 12 MW installerade effekt, har 30 000 panel på en yta av 13 Ha.
Om man istället räknar med Linköpingsparken så skulle en 100 MW park behöva drygt 100 Ha. Alltså i runda slängar 1 MW / Ha.
En rimlig lösning kanske ligger någonstans mellan dessa areor.

## Intäkter
När man ska sälja sin el finns det två sätt.
* Spotpris
* PPA

Antingen säljer man den till "spotpris".
Det betyder att man konkurrerar med alla andra elleverantörer på elmarknaden.
Priset styrs av efterfrågan och i dagsläget verkar den ligga på 40 öre/kWh.
Om man ska sia om framtiden och elens betydelse så tror vi att priset kommer att öka kommande år. Det är dock en ren gissning och en välkommen bonus för oss om den inträffar.
Det här är det sätt som är minst lönsamt, men också det alternativ som är garanterat eftersom man alltid kan sälja till din här marknaden.
Därför bygger vi vår modell på dessa siffror, och om vi lyckas sälja PPA:er istället så kommer kalkylen bara se bättre ut.
Lite olika scenarior ser ut så här för en 100 GWh park.

| Spotpris | Avkastning per år | Del av kostnad | Avbetalat efter |
| :-- | --: | --: | --: |
| 20 öre | 20 mkr | 2,6 % | 38 år |
| 40 öre | 40 mkr | 5.2 % | 20 år |
| 60 öre | 60 mkr | 7,8 % | 13 år |
| 80 öre | 80 mkr | 10,4 % | 10 år |

Det andra sättet är så kallade PPA (Power Purchase agreement). Det går ut på att man säljer elen till en aktör, ett företag eller liknande, till ett fastpris över lång tid.
I utbyte får aktören grön el och lättare att förutse elkostnader.
Med detta sätt kan man ta ut ett högre pris för elen, men man måste då ha aktörer som vill vara med, och det är inget man kan räkna med.
En stor fördel med detta sätt, både för oss och aktören, är att man kan förutse kostnader/intäkter mycket bättre än på den fluktuerande elmarknaden.

Utöver att betala av själva kostnaden för en park så måste man även ta med i beräkningen att banker vill ha ränta och investerare vill ha avkastning.

En sådan här park är alltså avbetald på kanske 20 år.
Helt utan bidrag eller subventioner från varken regeringen eller andra aktörer. 
Eftersom vi anser att risken att inte få avkastning i ett sådant här projekt är liten bör det vara möjligt att hitta lån/investeringar till relativt låga räntor/avkastningskrav.

Den här modellen bör dessutom vara helt ok att skala upp från 1 park till 10 parker eller 100 stycken.
Det är en stor initial kostnad som betalas av allt eftersom och det behöver inte vara några stora variationer från en park till en annan när det kommer till den ekonomiska modellen.

## Pengar
Så vem ska då betala för hela kalaset.
Ja, eftersom det handlar om ganska mycket pengar så är det i princip bara banker och väldigt stora investerare som är kandidater.

Vi föredrar banker då dessa inte har samma krav på hög avkastning än andra investerare. En bank är förmodligen ganska nöjd om den får kontinuerligt ränta över lång tid på ett stort kapital och gillar projekt med låg risk i. Precis det som vi försöker skapa.

Parken i Linköping byggdes dels med medel som från [Infranode](https://infranode.se/) och skulle kunna vara en kandidat. Deras syfte är just att investera i denna nyper av infrastruktur. Det kanske finns andra liknande investerare också, vilket kan vara värt att titta närmare på. Förmodligen vill dock denna typ av investerare se någon typ av kortare avkastning på sin investering. Något som kanske ställer till det för vår kalkyl.

Generellt kan man väll säga att det här projektet inte har några ambitioner på att ge ekonomisk avkastning i närtid. Vi gör detta av klimatskäl och är helt ok med att ha lång tidshorisont på budgeten. Det hör dock till god ekonomi att se till att betala sina skulder, vilket vi absolut måste och ska göra enligt avbetalningsplanerna som fastslås.
Vi vill helt enkelt låna massa pengar nu, bygga parker som bara står och producerar el och sakteliga betala av det vi har lånat.
Kan vi sen förbättra det här upplägget med PPA eller bättre villkor på lånen/investeringarna så kan vi absolut göra det. Men inte på bekostnad av vårt huvudmål.

## Samarbete
När det kommer till platser för dessa parker så är vår idé att ha ett stort samarbete med sveriges kommuner.
Tanken är att det är på kommunnivå som man kan ta beslut om var det skulle vara lämpligt att placera dessa parker.
Dessutom täcker kommunerna hela sveriges yta vilket gör att vi får en bra helhetsbild över solenergi i Sverige.

Kommunerna får aggera experter på sin ort. Dessutom har många kommuner redan en uttalat miljö/klimat samordnare.
Denne bör vara rätt person att samarbeta med och antagligen ser en sån person fördelarna och möjligheterna med att bygga en park i dennes kommun.
Alla kommuner rapporterar ju idag sitt klimatarbete till regeringen och det här skulle kunna vara en bra insats som dom kan driva på, eller iaf släppa igenom.

Vi vill dock inte utnyttja detta samarbete. Många kommuner verkar ha det svårt att få ihop sina budgetar, så det vi erbjuder måste vara kostnadsfritt för kommunerna.
Det kan t.o.m. vara så att vi måste arrendera den mark som parken ska stå på, isf får det räknas in i budgeten, men helst ser vi att vi får tillgång till mark i utbyte mot att kommunen hjälper till i Sveriges klimatanpassningsarbete.

Något att ha i åtanke är att vi inte ska skada andra miljövärden.
Med det menas t.ex. att vi inte ska skövja en massa skog för att sätta upp solpaneler.
Tvärtom ska vi försöka utnyttja de ytor som inte är attraktiva för andra.
Så länge panelerna kan stå i solen så har vi inte särskillt höga krav på platsen.
Inga människor kommer t.ex. behövs vistas på platsen till vardags.

## Extra positivt
Som bonus när man sätter upp en sån här park är att man får ett relativt skyddat område av betydande storlek.
Där kan man bedriva diverse olika miljö- och klimatfrämjande projekt.
Som exempel kan man låta marken bli en vildäng där insekter och bin kan frodas och främja artrikedom och liknande.
Kanske kan det vara intressant för små fåglar eller sorkar att bygga sina bon här.
Ja, återigen så tror jag kommunerna kan ha egna små projekt som kan få plats här, eller projekt som drivs av slu t.ex. (så som det är gjort på en del parker i sverige)
Det finns säkert massa bra saker man kan göra i kombination med solceller och det får vi hoppas att kommunerna ser som lite extra positivt i projektet.

## Byggnation
Så vad återstår då om vi har fått lånelöften och platslöften.
Jo, det ska byggas en solcellspark.
Här verkar det finns några olika bolag som erbjuder sig att bygga parker. Några exempel:
* [energi-engagemang](https://www.energiengagemang.se/)
* [sveasolar](https://sveasolar.com/se/solpark/)
* [alight](https://www.alight-energy.com/sv)

Om vi ska klara av att bygga många parker parallellt så gäller det att vi väljer ett bolag som erbjuder en helhetslöstning.
Sveasolar erbjuder t.ex. ett helhetskoncept så här:
> **Design**
>
> Med höga kompetens säkerställer vi teknisk design för den högsta avkastningen.
> 
> **Konstruktion**
> 
> Fullständig installation av solparken, vi sköter allt, från ansökningsprocess till implementation.
> 
> **Driftsättning**
>
> Vi underhåller och övervaka din park under hela dess livslängd.

Det kanske inte är den mest ekonomiska lösningen, men får det plats i budgeten så kan det vara värt att experterna tar hand om hela projekteringen.